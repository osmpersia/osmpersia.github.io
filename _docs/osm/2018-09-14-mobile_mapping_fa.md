---
permalink: /docs/mobile-mapping/
title: "نقشه‌کشی با گوشی هوشمند، دستگاه GPS و یا کاغذ"
description: آموزش گام به گام OpenStreetMap .
category: 'learnosm'
tags:
- osm
- learnosm
---


<p>برای ایجاد یک نقشه کاملاً دقیق و با جزئیات نیاز به گشتن در آن محوطه است. راهنماهای این فصل مربوز به انجام یک بررسی با استفاده از یک:</p>
<ul>
<li>GPS که ممکن است دقیق‌تر از GPS گوشی تلفن همراهتان باشد،</li>
<li>برگه‌های میدانی، روشی که یک برگه چاپی توسط شما استفاده شده و بر روی آن یادداشت می‌کنید و سپس آنرا آپلود و از آن مسیر دریافت می‌شود و یا</li>
<li>گوشی تلفن همراه‌تان. برنامه‌های بسیاری برای مسیریابی با استفاده از داده‌های OSM وجود دارند و برنامه‌های بسیاری وجود دارند که به شما در انجام دادن بررسی‌های میدانی‌تان کمک می‌کنند. چندتایی از این برنامه‌ها در اینجا لیست شده‌اند و این لیست روزانه در حال گسترش است و بعضی سازمان‌های کمکی در حال طراحی برنامه‌های خود برای گردآوری داده‌های خاص هستند.</li>
</ul>
<p>امروزه گوشی‌های هوشمند بیشتری دارای رادیوچیپی هستند که اجازه استفاده از سیگنالهای ماهواره‌های سیستم مسیریابی را میدهند و موقعیت خود را پیدا می‌کنند. رایج‌ترین چیپ‌ها فرکانس‌های سیستم موقعیت جهانی ایالات متحده را دریافت می‌کنند در حالیکه مدلهای بالاتر چیپ‌های دیگری دارند که می‌توانند همزمان فرکانس ماهواره‌های GLONASS روسی را نیز دریافت کنند.</p>
<p>کیفیت چیپ‌های مورد استفاده در گوشی‌ها متفاوت است و دقت داده و عملکرد آنها نیز می‌تواند متفاوت باشد.</p>
<p>دستگاه‌های GPS به صورت خودکار، خارج از شبکه و بدون نیاز به ارتباط اینترنتی عمل می‌کنند؛ در حالیکه دستگاه‌های مشخص شده با "فقط A-GPS" (GPS کمکی) نیازمند ارتباط با شبکه داده (و سیگنال تلفن همراه از یک اپراتور مخابراتی) هستند تا به طور صحیح کار کنند. داده‌های A-GPS می‌توانند به چیپ‌های GPS خودکار کمک کنند تا از طریق کش کردن اولیه داده کارکرد بهتری باشند.</p>
<p>بهتر است کاربر برای کارکرد مطلوب اغلب نرم‌افزارها تلفن همراهی دارای چیپ GPS خودکار داشته باشد. خصوصیات دستگاه خود را بررسی کنید تا بدانید دستگاه شما از چیپ خودکار استفاده می‌کند یا تنها دارای A-GPS است.</p>
<p>در بازار نرم‌افزارهای فراوانی (چه پولی و چه رایگان) برای اغلب گوشی‌های هوشمند وجود دارد. هرکدام دارای مزایا و معایب خاص خود هستند.</p>
<p>برای انتخاب برنامه نقشه‌ای که از نقشه‌های OpenStreetMap استفاده کند باید قابلیت‌های زیر را در نظر بگیرید.</p>
<ul>
<li>یادگیری آن آسان باشد تا سریع مورد استفاده قرار گیرد</li>
<li>از GPX پشتیبانی کند (نقطه‌های مسیر و فواصل ثبت قابل تنظیم داشته باشد)</li>
<li>اجازه مشارکت در OSM را بدهد (افزودن، ویرایش و آپلود داده داشته باشد)</li>
<li>قادر به بارگزاری داده‌های آفلاین OSM باشد</li>
<li>قادر به تگ گذاری جغرافیایی فایل‌های چندرسانه‌ای (یادداشتها، عکس‌ها و ویدئوها) باشد</li>
<li>دائما در حال توسعه باشد</li>
</ul>
<p>چندین برنامه سازگار با تلفن همراهتان را آزمایش کنید تا با رابط کاربری آنها آشنا شده و بتوانید براساس نیاز شخصی‌تان و راهبرد نقشه‌کشی خودتان بهترین را انتخاب کنید.</p>

<p>بخش بعدی شما را در نصب و استفاده از برنامه‌های خاصی که با آنها می‌توانید در OpenStreetMap مشارکت کنید راهنمایی خواهد کرد.</p>
<blockquote>
<p><strong>توجه:</strong> قبل از ادامه، مطمئن شوید که GPS در دستگاه شما وجود دارد و فعال می‌باشد. در آندروئید، به قسمت <strong>تنظیمات &lt;موقعیت مکانی</strong> بروید و آنرا فعال کنید.<br>
به یاد داشته باشید GPS درون ساختمانها کار نمی‌کند!</p>