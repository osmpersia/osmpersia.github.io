---
title: مقدمه
permalink: /docs/introduction/
---


<p>داشتن اطلاعات یعنی قدرت بیشتر. هر فرد یا جامعه‌ای با داشتن اطلاعات مناسب و
آگاهی بیشتر، بهتر می‌تواند
زندگی خود را بسازد و درباره‌ آینده خود تصمیم بگیرد. افراد و سازمانهای زیادی هستند که
تصمیماتی می‌گیرند که بر روی زندگی ما تأثیر می‌گذارد. اطلاعات مناسب و خوب
به این NGOها (سازمانهای غیردولتی)، دولتها و شهروندان اجازه تصمیم‌گیری بهتر
و به همان نسبت بهبود زندگی ما می‌دهد. نقشه یکی از راه‌های بسیار خوب
برای رساندن اطلاعات است.</p>
<p><a target="_blank" rel="noopener noreferrer" href="https://learnosm.org/images/beginner/village-in-indonesia.png"><img src="https://learnosm.org/images/beginner/village-in-indonesia.png" alt="A village in Indonesia" style="max-width:100%;"></a></p>
<p>نقشه‌ها نماد سمبولیک دیداری از جهان ما هستند. یک نقشه‌ بیشتر<br>
اوقات بهتر از لغات و نوشته‌ها به ما ایده می‌دهند که این به نوبه خود به ما کمک می‌کند تا پاسخ
بسیاری از سئوالات‌مان را بدهیم. "نزدیک‌ترین مدرسه یا بیمارستان کجاست؟ چه کسی
کمترین دسترسی به این تسهیلات را دارد؟ کدام ملک بیشترین
مشکلات را ایجاد کرده است؟" و سئوالاتی نظیر این را به خوبی می‌توان با استفاده از نقشه پاسخ داد،
و نقشه‌ها نیز می‌توانند به پیدا کردن راه حل این سئوالات کمک کنند.</p>
<p>به عنوان تمرین، یک مداد برداشته و نقشه شهر یا روستای خود را ترسیم کنید. چه چیزهایی
جهت گنجاندن در نقشه اهمیت بیشتری دارند؟ مهمترین
اطلاعات کدامها هستند؟ چند دقیقه صرف ساختن نقشه خود کنید، و وقتی که
تمام کردید، درباره اینکه چرا اطلاعاتی که بکار بردید مهم بوده و
برای چه کسانی این اطلاعات مهم بوده کمی فکر کنید.</p>
<p><a target="_blank" rel="noopener noreferrer" href="https://learnosm.org/images/beginner/hand-drawn-map.png"><img src="https://learnosm.org/images/beginner/hand-drawn-map.png" alt="Example of a hand-drawn map" style="max-width:100%;"></a></p>
<p>مثل تمام شهرها، شاید شما هم برای نشان دادن جاده، رودخانه و یا جویباری از شهر خود یک خط
کشیده‌اید. احتمالاً ساختمانهای مهم مانند مدارس یا ادارات،
محوطه‌ها و محدوده‌هایی را نیز اضافه کرده‌اید. برای کشیدن هر چیز،
احتمالاً از نمادهایی استفاده می‌کنید - خط نشانه‌ای از یک جاده است، مربع
نشانه‌ای از ساختمان و غیره. نقشه شما نمودی از
آنچه که بر روی زمین وجود دارد است.</p>
<p><a target="_blank" rel="noopener noreferrer" href="https://learnosm.org/images/beginner/examples-of-symbols.png"><img src="https://learnosm.org/images/beginner/examples-of-symbols.png" alt="Examples of symbols" style="max-width:100%;"></a></p>
<p>نقشه‌تان حاوی اطلاعات است. چیزی شبیه به همین نقشه را برای توصیف
مکانهای مختلف، وجود معضلات در جامعه،
و یا تنها برای کمک به یک نفر برای پیدا کردن مسیرش میتوان استفاده کرد. با این وجود
ازین نقشه استفاده محدودی میتوان کرد - تنها یک نسخه از این نقشه وجود دارد.
روشی که شما بکار می‌برید برای خودتان گویاست و شاید برای شخص دیگری
که نقشه‌اش را به طریق دیگری ترسیم می‌کند نامفهم باشد. همچنین بخاطر اینکه نقشه‌تان
روی کاغذ کشیده شده به سختی می‌توان آن اطلاعات را به بقیه رساند.
به همین خاطر است که ساخت نقشه بر روی کامپیوتر، به گونه‌ای که هرکسی بتواند به آن
دسترسی داشته باشد، ارزش بسیار بیشتری دارد.</p>
<p><a target="_blank" rel="noopener noreferrer" href="https://learnosm.org/images/beginner/mapping-on-computer.png"><img src="https://learnosm.org/images/beginner/mapping-on-computer.png" alt="Mapping on Computer" style="max-width:100%;"></a></p>
<p>OpenStreetMap ابزاری برای ایجاد و به اشتراک‌گزاری اطلاعات نقشه است.
هر شخصی می‌تواند در OSM مشارکت کند، و هزاران نفر هر روز به این پروژه<br>
اطلاعات اضافه می‌کنند. کاربران نقشه را در کامپیوتر خود وارد می‌کنند نه بر روی کاغذ،<br>
اما همانگونه که در طول این راهنما خواهیم دید، کشیدن نقشه در کامپیوتر با کشیدن آن روی کاغذ<br>
تفاوت خیلی زیادی ندارد. همچنان از خط به عنوان جاده،
محدوده و چیزهای دیگر استفاده می‌شود و همچنان مدرسه‌ها و بیمارستانها<br>
با نماد مشخص می‌شوند. نکته مهم این است که نقشه‌های OSM بر روی اینترنت<br>
ذخیره می‌شوند و هرکسی در هر زمانی می‌تواند کاملاً رایگان و آزادانه به آنها دسترسی داشته باشد.</p>
<p><a target="_blank" rel="noopener noreferrer" href="https://learnosm.org/images/beginner/digital-maps-with-osm.png"><img src="https://learnosm.org/images/beginner/digital-maps-with-osm.png" alt="Digital maps with OpenStreetMap" style="max-width:100%;"></a></p>
<p>امیدواریم که OpenStreetMap را در کار خود بسیار کاربردی و جالب
ببینید. با دنبال کردن این راهنما، خواهید توانست سریعاً
نقشه‌های دیجیتال را با OpenStreetMap بسازید.</p>
