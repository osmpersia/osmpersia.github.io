---
permalink: /docs/Beginners_Guide_1.2/
title: "منابع داده‌ها"
---


روشهای مختلفی برای گردآوری داده جهت استفاده در OSM وجود دارد:

۱-حافظه خودتان

بررسی/پیاده‌روی/مسافرت اخیر - بهترین منبع داده
اطلاعات محلی یا بومی - این روش بهترین منبع بعدی است که هنگامی که منطقه را به خوبی می‌شناسید اتفاق می‌افتد، بنابراین اسامی جاده‌ها، مغازه‌ها و ساختمانهای موجود، قوانین و محدودیتهای ترافیک محلی و هر چیز دیگری که بخواهید به OpenStreetMap اضافه کنید را می‌توانید وارد کنید. اگر از قبل نمای کلی خیابانها وجود دارد نیاز به ابزار تکنیکی خاصی ندارید و بلافاصله می‌توانید شروع کنید. اما حافظه شما محدود است و شاید اطلاعات تاریخ گذشته‌ای در مورد جهان درحال تغییرمان داشته باشید.
آگاهی - هرگونه آگاهی درباره هر چیز

۲- تصاویر ماهواره‌ای جهت ترسیم مسیرها در OSM می‌توان از آنها استفاده نمود اما شاید چندین سال قدیمی باشند(!). این بدان معنی است که ترسیم از روی تصاویر قدیمی شاید اشیایی را به پایگاه داده اضافه کند که دیگر وجود ندارند. لطفاً بررسی کنید و ببینید که تصاویر ماهواره‌ای منطقه‌ای که می‌خواهید ویرایش کنید چقدر قدیمی هستند و براساس آن عمل کنید. با نقشه‌کشهای محلی درباره بررسی این موضوع تماس بگیرید.

۳-عکس‌های شخصی خودتان
۴-فیلم‌های شخصی خودتان
۵- مسیرهای ثبت شده از گیرنده‌های ماهواره‌ای (مثل GPS, GLONASS)
۶- می‌توانید از حافظه دوستان نزدیک خود نیز استفاده کنید، و از آنها درباره آخرین خبرها بپرسید و لینک این راهنما را برای آنها بفرستید.

## از داده‌های دارای حق تکثیر استفاده نکنید

بیشتر داده‌هایی که در وب یافت می‌شوند شامل نقشه‌های "رایگانی" مثل نقشه‌های گوگل، دارای حق تکثیر هستند. هیچگاه نبایستی از منابع دارای حق تکثیر استفاده کنید زیرا موجب مشکلات زیادی برای OSM خواهد شد. چنانچه فکر میکنید منبعی پیدا کرده‌اید که حق تکثیر ندارد و در ویرایشگرها نیز وجود ندارد، ابتدا در مورد آن با استفاده از کانالهای تماس با نقشه‌کش‌های محلی بحث و تبادل نظر کنید.


## چگونه داده اضافه کنید

روشهای زیادی برای گردآوری داده و گذاشتن آنها در OSM وجود دارد: از چیزهای خیلی رایج مانند نام خیابانها تا جزئیات ریزی که شامل بوستان‌ها، صندوق پستی‌ها، پرچین‌ها و سنگ قبرها می‌شود. هرکسی براساس روش حمل و نقلی که از آن استفاده می‌کند، چیزهای متفاوتی را مهم می‌داند. هرچیز را که فکر می‌کنید به بقیه در پیدا کردن مسیرشان کمک می‌کند به نقشه اضافه کنید! مجموعه کاملی از رایج‌ترین موارد نقشه و روش توصیف آنها در OSM را می‌توانید در صفحه عوارض نقشه ببینید. اما به یاد داشته باشید به آنچه که در آن صفحه لیست شده محدود نیستید، پس خلاق باشید و هرآنچه که برایتان مهم است را بکشید!

معمولاً نقشه‌کش‌ها روزبه‌روز جزئیات بیشتری وارد نقشه می‌کنند اما همگی از موارد پایه‌ای شروع کرده‌اند. بنابراین شبکه جاده‌ای می‌تواند شروع بسیار خوبی باشد و چیزهای کم ارزشتر مانند مسیرهای پیاده‌رو و یا صندوق‌های پستی آخرین چیزهایی هستند که اضافه می‌شوند. دوباره یادآور می‌شویم این مورد در افراد مختلف متفاوت بوده و نمی‌توان آنرا به 'یک روش واحد' انجام داد. 

## مرحله بعدی 

<a href="/docs/Pick_your_data_collection_technique">انتخاب روش جمع‌آوری اطلاعات</a>